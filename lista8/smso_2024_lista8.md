# SMUO 2024

## lista 8: systemy niezależnych cząstek

1.  Niech $X=(X_t)_{t \geq 0}$ będzie nieprzywiedlnym, powracającym
    łańcuchem Markowa na (przeliczalnym) zbiorze $S$ z rozkładem
    stacjonarnym $\pi$ i $q$-macierzą $q$. Rozważmy łańcuch
    $Y=(Y_t)_{t \geq 0}$, w którym skończenie wiele nierozróżnialnych
    cząsteczek porusza się niezależnie po $S$ zgodnie z łańcuchem $X$.
    Przestrzenią stanów dla $Y$ jest zbiór $S^*$ wszystkich skończonych
    konfiguracji $\eta$ cząsteczek na $S$. Opisz $q$-macierz $Q$ dla
    $Y$.

2.  Niech $\Pi = \{\Pi(x), x \in S\}$ będzie zbiorem niezależnych
    zmiennych losowych, gdzie $\Pi(x)$ ma rozkład Poissona z parametrem
    $\lambda \pi(x)$. Udowodnij, że $$\label{eq}
    \Pi^*(\eta \in S^* : \eta(x) = k_x \text{ dla } x \in T) = \prod_{x \in T} P(\Pi(x) = k_x)$$
    dla skończonego zbioru $T \subset S$ oraz liczb naturalnych $k_x$,
    $x \in T$, wyznacza miarę probabilistyczną na $S^*$.

3.  Wykaż, że $\Pi^*$ jest rozkładem stacjonarnym dla procesu $Y(t)$.

4.  Załóżmy, że na $S$ porusza się dokładnie $k_0$ cząstek. Jaki jest
    rozkład stacjonarny dla $Y(t)$?

5.  W procesie $Y$ każda cząstka przebywająca w $x \in S$ zmienia
    położenie z intensywnością $c(x) = -q(x,x)$. Rozważmy teraz inny
    proces $Z = (Z_t)$ na $S^*$, w którym z intensywnością $c(x)$ pewna
    cząstka w $x$ przemieszcza się. Opisz $q$-macierz $Q_1$ dla $Z$.

6.  Niech $\{\Pi(x), x \in S\}$ będą niezależnymi zmiennymi losowymi o
    rozkładzie geometrycznym, gdzie $\Pi(x)$ ma parametr $p(x)$ dla
    pewnej funkcji $p \colon S \to \mathbb{R}_+$. Znajdź warunki, dla
    których odpowiadający $\Pi^*$, jest
    rozkładem stacjonarnym dla tego łańcucha.
