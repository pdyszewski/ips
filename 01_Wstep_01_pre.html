<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <meta name="author" content="Piotr Dyszewski" />
  <title>Stochastyczne modele systemów oddziałujących</title>
  <style>
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
  </style>
  <link rel="stylesheet" href="style.css" />
  <script src="https://cdnjs.cloudflare.com/polyfill/v3/polyfill.min.js?features=es6"></script>
  <script
  src="https://cdn.jsdelivr.net/npm/mathjax@3/es5/tex-chtml-full.js"
  type="text/javascript"></script>
</head>
<body>
<header id="title-block-header">
<h1 class="title">Stochastyczne modele systemów oddziałujących</h1>
<p class="author">Piotr Dyszewski</p>
<div class="abstract">
<div class="abstract-title">Abstract</div>
<p>Dokonamy przeglądu zagadnień poruszanych w trakcie wykładu i
zarysujemy jego wstępny plan. Celem rozdziału jest dokonanie przeglądu o
nieformalnym charakterze. Wszystkie wprowadzone procesy stochastyczne
będą formalnie zdefiniowane w dalszej części wykładu.</p>
</div>
</header>
<h1 id="ch:wstep">Wstęp</h1>
<p>Celem wykładu jest dokonanie przeglądu kilku modeli układów cząstek
lub osobników, które wzajemnie na siebie oddziałują. Każda cząsteczka
lub osobnik <span class="math inline">\(x\)</span> posiada w czasie
<span class="math inline">\(t\geq 0\)</span> pewną cechę oznaczaną <span
class="math inline">\(\eta_t(x)\)</span>. W poruszanych przykładach
<span class="math inline">\(\eta_t(x)\)</span> będzie opinią w chwili
<span class="math inline">\(t\)</span> agenta <span
class="math inline">\(x\)</span> na z góry zadany temat. Może być to
odpowiedź na pytanie <em>Jaką procentowo podwyżkę powinni otrzymać
nauczyciele akademiccy?</em> Wówczas <span
class="math inline">\(\eta_t(x)\)</span> jest liczbą w przedziale <span
class="math inline">\([0,1]\)</span>. Nieco prostsza jest odpowiedź na
<em>Jak zagłosujesz w najbliższym referendum?</em> Wtedy <span
class="math inline">\(\eta_t(x)\)</span> może być interpretowane jako
liczba <span class="math inline">\(\{0,1\}\)</span>. Te i kilka innych
przykładów omówimy w niniejszym rozdziale. Ich cechą wspólną jest to, że
w naturalny sposób cecha jednego osobnika, poprzez interakcje, wpływa na
cechy pozostałych. W skutek czego będziemy patrzyli na takie systemy
globalnie.</p>
<p>Kolekcją osobników będzie każdorazowo zbiór wierzchołków
przeliczalnego grafu nieskierowanego o ograniczonym stopniu <span
class="math inline">\(G=(V, E)\)</span>. Wówczas występowanie krawędzi
możemy zinterpretować jako znajomość. Niech <span
class="math inline">\(W \subseteq \mathbb{R}\)</span> będzie ograniczony
i domknięty (w ogólności <span class="math inline">\(W\)</span> może być
dowolną zwartą przestrzenią metryczną). Dla <span
class="math inline">\(t \geq 0\)</span> i <span class="math inline">\(x
\in V\)</span> rozważać będziemy losowy wybór cech <span
class="math inline">\(\eta_t(x) \in W\)</span>. W trakcie wykładu
interesować nas będzie asymptotyczne zachowanie <span
class="math inline">\(\eta_t = \{ \eta_t(x) \}_{x \in V}\)</span> dla
dużych wartości <span class="math inline">\(t\)</span>.</p>
<p>Przejdziemy teraz do przeglądu konkretnych modeli badanych w trakcie
wykładu.</p>

<a href="point-circle.php"><p class="nextPage">DALEJ: Opinie z ograniczonym zaufaniem</p></a>
</body>
</html>
